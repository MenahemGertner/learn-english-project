פרויקט Learn English זהו פרויקט שפיתחתי במקביל לשיעורים ללימודי פייתון.

מטרת הפרויקט היתה להתמודד עם קושי אישי שלי בשינון אוצרי מילים באנגלית. 

בניתי את הפרויקט בשלבים תוך כדי ביצוע התאמות כדי לאפשר לעצמי למידה יעילה יותר. ובסופו של דבר התאמתי את הפרויקט כך שיסייע לי באופן מעשי לשפר את רמת האנגלית שלי.

באמצעות התכנית ניתן לבחור רשימת אוצר מילים לשינון: רשימת אלף המילים השימושיות באנגלית, אלפיים המילים השימושיות או אוצר מילים שימושיות בהייטק.

התכנית בשלבים:

בכל כניסה לתכנית ניתן לבחור מחדש רשימה לשינון, או המשך לימוד מנקודת העצירה האחרונה.

ניתן להריץ מילה אחר מילה, וכאשר יש מילה שאינה מוכרת להתחיל תהליך לשינון וזכירה של המילה.

נוסף על כך ניתן לחזור למילים קודמות בתכנית או לבדוק סטטיסטיקת התקדמות.

התכנית מנפיקה הודעות דרבון והתקדמות.

כאשר יש מילה שהמשתמש לא מכיר, הוא נדרש להקליד את המילה במדויק, ולקבל את התרגום באמצעות הפניה מובנית לגוגל טרנסלייט.

בשלב הבא יופיעו 3 המילים האחרונות לשינון נוסף, ולאחר כל 7 אינטרציות כל מילה תופיע שוב לשינון נוסף.

בשלב זה ניתן לבדוק תרגום של מילים בתרגום חופשי או להמשיך למילה הבאה בתכנית.

בכניסה חוזרת לתכנית, במידה והכניסה מתבצעת באותו היום, והמשתמש בוחר להמשיך מנקודת העצירה, התכנית תמשיך מאותה נקודה בה המשתמש עזב את התכנית.
במידה והמשתמש נכנס ביום אחר, התכנית תבצע שוב שינון של כל המילים שהמשתמש לא הכיר בפעם האחרונה, כדי לבדוק האם הוא כבר זוכר את המילה או שנדרש שינון נוסף.

ניתן לקרוא תיעוד נוסף בקובץ SRD המצורף לפרויקט.
